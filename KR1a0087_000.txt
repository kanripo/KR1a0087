# -*- mode: mandoku-view; -*-
#+TITLE: 周易圖說
#+DATE: 2015-08-24 21:57:08.949042
#+PROPERTY: ID KR1a0087
#+PROPERTY: BASEEDITION WYG    
#+PROPERTY: JUAN 提要
<pb:KR1a0087_WYG_000-1a>¶
欽定四庫全書　　　　經部一¶
　周易圖説　　　　　　易類¶
　　提要¶
　　　　(臣/)等謹案周易圖説二卷元錢義方撰義方¶
　　　　字子宜湖州人嘗舉進士其仕履則不可考¶
　　　　矣是書成于至正六年上卷為圖者七下卷¶
　　　　為圖者二十朱彞尊經義考作一卷疑傳寫¶
　　　　誤也其説謂河圖為作易之本大傳云河出¶
<pb:KR1a0087_WYG_000-1b>¶
　　　　圖洛出書聖人則之乃聖人即理推數二者¶
　　　　可以相通故並言之非謂作易兼取洛書又¶
　　　　引朱子之説謂圓圖有造作且欲挈出方圖¶
　　　　在圓圖之外又謂朱子易本義於先天後天¶
　　　　卦位必歸其説於邵子似歉然有所未足是¶
　　　　以不揆其陋而有所述云云其書較他家為¶
　　　　近理然猶據陳摶以來相傳之圖書言之其¶
　　　　實河圖洛書雖見經傳而今之五十五㸃四¶
<pb:KR1a0087_WYG_000-2a>¶
　　　　十五㸃兩圖其為古之圖書與否則經傳絶¶
　　　　無顯證援左傳有三墳而謂即毛漸之書援¶
　　　　周禮有連山歸藏而謂即劉炫之書考古者¶
　　　　其疑之矣且繫辭言洛書不言即九疇洪範¶
　　　　言九疇不言即洛書盧辯注大戴禮記始云¶
　　　　明堂九室法龜文其説起于後周阮逸偽作¶
　　　　闗朗易傳因而述之于是洛書之文始傳為¶
　　　　四十五㸃而九疇亦遂併于易義方知九疇¶
<pb:KR1a0087_WYG_000-2b>¶
　　　　之非易而不知洛書本非九疇其辨猶為未¶
　　　　審至其謂自漢以來惟孟喜本易緯稽覽圖¶
　　　　推易離坎震兑各主一方餘六十卦每卦主¶
　　　　六日七分為有圖之始寥寥千載至陳摶始¶
　　　　本易有太極兩儀四象八卦因而重之及天¶
　　　　地定位等説為横圓大小四圖傳穆李以及¶
　　　　邵子又本帝出乎震之説為後天圓圖因大¶
　　　　横圖之卦為否泰反類方圖則於因易而作¶
<pb:KR1a0087_WYG_000-3a>¶
　　　　圖非因圖而作易本末源流粲然明白不似¶
　　　　他家務神其説直以為古聖之制作可謂獨¶
　　　　識其真矣其所演二十七圖亦即因舊圖而¶
　　　　變易之竒偶之數愈推愈有人自為説而其¶
　　　　理皆通譬之自古至今奕無同局固亦不妨¶
　　　　存備一家焉乾隆四十四年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR1a0087_WYG_000-4a>¶
周易圖説原序¶
錢子既作易圖説或問之曰易之有圖尚矣今子之作¶
不盡合先儒之説何也余應之曰求合於聖人之㫖則¶
先儒之合乎聖人者取之異乎聖人者正之以聖人之¶
説此所以不盡合也或又問曰昔之述河圖者必並陳¶
洛書子獨不然何也余又應之曰河圖者伏羲所取而¶
用之洛書之出則在乎千有餘年之後吾聖人兼而取¶
之不過以龍龜負文以出河洛者其事同聖人則之以¶
<pb:KR1a0087_WYG_000-4b>¶
開物成務其用亦同而即理推數二者又可以相通故¶
並言之耳非謂作易兼取洛書也余為明易而本之河¶
圖其不及洛書宜矣嗚呼六經之道如日行天萬古一¶
日秦火之變易獨以卜筮得全傳之者雖衆知之者盖¶
寡自漢孟喜本易緯稽覽圖推易離坎震兑各主一方¶
餘六十卦每卦主六日七分此易有圖之始也寥寥千¶
載易學絶響宋之陳摶心領神悟始本吾聖人易有太¶
極兩儀四象八卦因而重之及天地定位等説為横圓¶
<pb:KR1a0087_WYG_000-5a>¶
大小四圖傳之穆李以及邵子而又本帝出乎震之説¶
為後天圓圖因大横圖之卦為否泰反類方圖於是易¶
之有圖始大明於天下而朱子尚有圓圖有造作不依¶
他元初畫底之説且欲挈出方圖在圓圖之外而釋天¶
地定位帝出乎震者必曰邵子曰此伏羲八卦之位此¶
卦位乃文王所定似猶有歉然未滿之意然其釋河圖¶
之則猶未免惑於孔安國之説此愚所以不揆其陋而¶
有所述也揚子雲曰衆言淆亂折諸聖苟無聖人之書¶
<pb:KR1a0087_WYG_000-5b>¶
而臆度為之顧余何人而敢與先儒立異同哉且愚伏¶
讀易之經傳而學之三十年矣苟非反覆潛玩而有所¶
自得亦豈敢遽為此書觀者幸恕其僣而嘉其用心可¶
也至正六年龍集丙戌夏四月甲子前進士吳興錢義¶
方子宜父序¶
